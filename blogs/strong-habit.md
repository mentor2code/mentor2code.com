---
title: พฤติกรรมที่แข็งแรง
lang: th-TH
tobeListed: true
meta:
  - name: description
    content: วันนี้จะขอพูดเรื่อง “พฤติกรรมที่แข็งแรง” ก่อนอื่นขอยกตัวอย่างง่าย ๆ ในเรื่องของการออกกำลังกาย เช่น “วิ่ง” เพื่อให้ทุกท่านเข้าใจมากขึ้น
  - name: keywords
    content: พฤติกรรมที่แข็งแรง
---

## พฤติกรรมที่แข็งแรง

สวัสดีวันศุกร์ พรุ่งนี้คงเป็นวันที่ทุกคนรอคอย เพราะเป็นวันที่ไม่ต้องรีบตื่นเช้าออกไปทำงาน Hoorayyyyyy!!!

วันนี้จะขอพูดเรื่อง “พฤติกรรมที่แข็งแรง” ก่อนอื่นขอยกตัวอย่างง่าย ๆ ในเรื่องของการออกกำลังกาย เช่น “วิ่ง” เพื่อให้ทุกท่านเข้าใจมากขึ้น

เมื่อสองปีก่อน เราเป็นสายวิ่ง เรียกได้ว่า ร่างกายแข็งแรงมาก เฉลี่ยวิ่งวันละประมาณ 10 กิโล โดยที่เคยวิ่ง 10 กิโลทุกวัน ติดต่อกันได้ 70 วัน

กว่าจะไปถึงจุดนั้นได้ ใช้เวลาในการฝึกซ้อมอยู่สองปี ได้เข้าร่วมงานวิ่งหลายงาน รวมถึงผ่านฟูลมาราธอนถึงสามครั้ง

เมื่ออาทิตย์ก่อนออกไปวิ่งตอนค่ำ ห้ากิโล โอ้วแม่เจ้าาาาาาา รู้สึกว่าหนทางช่างยาวไกล ทำไมห้ากิโลช่างไกลเหมือนสี่สิบกิโลเช่นนี้

จากเมื่อก่อนรู้สึกว่าห้ากิโล ทำไมสั้นจัง สิบกิโลกำลังสนุกไม่อยากจบ ยี่สิบกิโล ช่างท้าท้าย ความรู้สึกนั้นเลือนลางห่างหาย

พฤติกรรมหรือนิสัยของคนเรา ไม่ว่าจะเป็น การกินคลีน การอ่านหนังสือ ฯลฯ ก็เหมือนกล้ามเนื้อร่างกายสำหรับการวิ่ง

หากเราละเลยไม่หมั่นฝึกฝน ทำอยู่เป็นประจำ ทักษะเหล่านั้นมันก็จะเสื่อมถอย ทำได้เหมือนคล่องแคล่วเหมือนเดิม

ดังนั้นอยากจะเชิญชวน ส่งเสริม ให้เพื่อน มิตร สหายทุกท่าน หมั่นฝึกฝน “พฤติกรรม” ที่สนับสนุนเป้าหมายในชีวิตของแต่ละคนให้แข็งแรง ขอให้มีความสุขในวันหยุดสุดสัปดาห์ ^ ^

\#EatEcon \#StrongHabit

Tracy, B. (2014), No Excuses!: The Power of Self-Discipline, Da Capo Press.
